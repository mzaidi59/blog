---
layout: post
title:  "Ek Dost"
date:   2020-07-20 22:21:25 +0900
categories: Poetry
tags: [urdu, literature]
---

Urdu nazm/poem written for a friend

Ek dost jo ke raah dikhata chala mujhe,  
Aain-e-zindagi wo sikhata chala mujhe.  

Shayar bhi hai, musawwiro aalim khateeb bhi,  
Khutba-e-Ilm-o-Sabr padhaata chala mujhe.  

Maikash bhatak na jae kahin rahe-rast se,  
Saakhi wo apne jaam pilaata chala mujhe.  

Dono hi the ghulam magar aakha ek tha,  
Wo Knox ke sahaare bachata chala mujhe.  
  
Wo raaz us jahan ke kai dark kar chuka,  
Wo raaz is jahan ke sikhata chala mujhe.  
  
Abbas shukr karle Khuda-wand ka tu ab,  
Us dost ke liye jo bachata chala tujhe.  

<hr />
Glossary:  
Aain — dastoor/tarikha  
Musawwir- Tasweer(picture) banane wala
Ilm- Knowledge  
Khutba- Lectures    
Sabr- Patience  
Maikash- Peene waala  
Saakhi- Pilane wala  
Ghulam — Slave  
Aakha — Master  
Dark — Perceive  
Khuda-wand — Allah/God  